\chapter{Onderzoeksvoorstel}
\section{De aanleiding}

\subsection{Ontstaan opdracht}
Deze opdracht is ontstaan vanuit de finance afdeling in het afgelopen jaar. Deze handelt registrerend en controlerend ten behoeve van de geld-goederenstroom. De intern beschikkende afdelingen –-- inkoop en verkoop --– werken nauw samen met finance voor de bewaking en afdekking van valuta-, rente- en koersrisico (hierna als afkorting: FX). Het management en de afdeling finance hebben samen een voorkeur voor een formeel vastgelegd beleid en zochten hiervoor een passende afstudeerder. Daarnaast was de licht verouderde AOIB toe aan vernieuwing.

\subsection{Probleemomschrijving} \label{beschr:problemen}
De AOIB bij Seafood Connection is in lichte mate verouderd, concreet betekent dit dat sinds de laatste update er nieuwe afdelingen zijn ontstaan, er nieuwe functies zijn gecreëerd of zijn veranderd, en dat het organogram veranderd is. Het bedrijf is sinds de laatste update verdubbeld qua omzet en personeel. Een update is dus hoognodig om te voorkomen dat de vastgelegde AOIB niet overeenkomt met de werkelijkheid. 
Het vastleggen van de AOIB is niet meer dan een momentopname van de organisatie, het hebben van een goed omschreven AO leidt dus niet automatisch tot interne beheersing. Het denken over, en vastleggen van deze AOIB kan wel enige bewustwording stimuleren zodat er kritisch gaat nagedacht worden over hoe de organisatie wordt ingericht. \citep{bivpraktijk}

Juist door deze verouderde AO is er een verschil tussen de daadwerkelijke bedrijfsprocessen en de formele vastlegging hiervan. Het knelpunt hier is de vastlegging van de organisatorische maatregelen rond de financiële geldstromen. Zoals eerder beschreven in paragraaf \ref{beschr:activiteiten} haalt Seafood Connection haar bestaansgrond uit het feit dat er op grote schaal wordt ingekocht en verkocht op een internationale markt. De geld-goederenstroom is een cruciaal deel van de bedrijfsvoering die op het moment niet uitgebreid en doordacht is vastgelegd. \citep{aoibsfc}

De organisatorische maatregelen rond de financiële geldstromen komen voort uit de AOIB, de aflegging van het beleid over financiële geldstromen is dus onlosmakelijk van de administratieve organisatie. 

\newpage
Momenteel is er nog niet een vastgelegd document omtrent de \textit{treasury} dat aansluit op het beleid rondom geldzaken. Treasurybeleid is de manier waarop een onderneming haar \textit{treasures} (of ook: schatten) beheert. De praktische invulling van het treaurybeleid wordt omschreven in het door het management opgestelde treasury statuut. 
Dit statuut is \textbf{intern} gericht door in kaart te brengen hoe de verschillende processen rond de financiële beheersing horen te functioneren, er wordt bijvoorbeeld beschreven wie welke functie heeft in het geld-goederenproces en welke controles daarop uitgevoerd worden. \\
Ook is het statuut \textbf{extern} gericht aan stakeholders door de verantwoording die wordt afgelegd, door het management, over het geldbeheer. \citep{jans}

In deze en volgende rapportage wordt de volgende definitie gehanteerd voor de term treasury statuut: 

\begin{displayquote}
Het treasury statuut is een door het management opgesteld rapport waarin de bevoegdheden, verantwoordelijkheden, toezichtmaatregelen, de sturing, en beheersing geformuleerd worden ten aanzien van financiële vermogenswaarden, financiële geldstromen, financiële posities en de hieraan verbonden risico’s. \\
\citep{jans,buunk} \label{def:treasury}
\end{displayquote}
\noindent
Zie ook \hyperlink{bij:treasury}{bijlage 1} voor een overzichtelijke uitwerking van het begrip treasury statuut.

\bigskip
De treasuryfunctie is een essentieel deel van alle primaire processen bij Seafood Connection door de grote aanwezigheid van vreemde valuta in zowel het inkoop- als verkoopproces. In figuur \ref{fig:primairproces} is te zien hoe de primaire processen verband houden met elkaar. Enkele communicatiestromen zijn hier ook weergegeven, namelijk de inkopers die voor het betalen van een levering in een andere valuta aan de finance-afdeling het verzoek sturen om euro's te verkopen voor bijvoorbeeld dollars. De verkopers vragen aan de finance-afdeling of zij vreemde valuta willen inkopen om de brutomarge vast te zetten.

\begin{figure}[!hb]
    \centering
    \includegraphics[width=0.78\textwidth]{primairproces}
    \caption{Globaal overzicht van de primaire processen}
    \label{fig:primairproces}
\end{figure}

Samenvattend worden de huidige bestaande organisatorische maatregelen en processen in kaart gebracht. Daarnaast is het management van SFC bewust dat er op een navolgbare en verantwoordelijke manier omgegaan moet worden met financiële middelen; immers handelt het bedrijf met een uitputbare hoeveelheid vreemde valuta en is er een hoge mate van liquiditeit vereist om het bestaan van het bedrijf in de toekomst te kunnen garanderen. Het treasury statuut is onlosmakelijk verbonden met de AOIB, het is daarom noodzakelijk dit product pas wordt opgesteld wanneer de AO weer aansluit op de werkelijkheid \citep{watisonderzoek,buunk,financiering}.

\subsection{Betrokken partijen}
Om de aanleiding duidelijk te krijgen is het belangrijk om in kaart te brengen wie precies de problemen hebben, welke rol zij spelen bij deze opdracht, en of er met deze partijen rekening moet worden gehouden. Hoofdzakelijk is het management de meest betrokken partij, omdat de opdracht vanuit de leiding ontstaan is en zij degene zijn die de AO nodig hebben om de onderneming te doen functioneren en te beheersen. \citep{bivperspectief}. De betrokken partijen bij dit probleem zijn echter niet alleen de leden van het management. De inrichting en het vormgeven van de organisatie heeft direct invloed op alle bedrijfsprocessen en de werknemers werkzaam in de waardeketen. Het is voor de beheersing van de processen belangrijk dat de afstudeerstagiair gesprekken aangaat met niet alleen de afdelingshoofden, maar ook de assistenten die direct onder leiding van het middenmanagement staan. Bij de dagelijkse werkzaamheden wordt niet bewust nagedacht over de administratieve maatregelen die voor SFC gelden, om deze reden is onderzoek noodzakelijk om onder andere te kijken of er in de praktijk bijvoorbeeld de navolging plaats vindt van de al dan niet aanwezige functiescheiding. Sturend in het onderzoek is het management die de informatieverstrekkers zijn en de uiteindelijke afnemer zullen zijn van het eindproduct. 

Een aantal partijen zijn \underline{niet} (volledig) betrokken bij het afstudeerproduct. Ten eerste is de primaire accountant van SFC niet deel van de belangendriehoek (de stagiair, de opdrachtgever, de opleidingsinstantie). Deze keuze is bewust door het management gemaakt omdat de AOIB intern gericht is en het treasury statuut een aflegging van de verantwoording is vanuit het management. Hoewel de accountant niet deel is van de belangendriehoek, zijn zij wel geïnteresseerd in de uitkomsten van het onderzoek. Elk jaar wordt door de accountant van de Seafood Connection groep een interimcontrole uitgevoerd. Bij deze controle wordt onder meer gekeken naar de rol van organisatorische inrichting en de kwaliteit van bedrijfsprocessen. \citep{jaarrapport2017}

Ook de deelnemingen, groepsmaatschappijen, joint ventures, en andere verbonden onderneming zijn niet deel van het onderzoek. Het productverslag is enkel de interne beheersing van Seafood Connection B.V.

\newpage
\section{De doelstelling}
Zoals hiervoor beschreven wordt de bestaande AOIB bijgewerkt waarbij vervolgens een zogenaamde treasury statuut wordt opgesteld (zie paragraaf \ref{def:treasury}). Het statuut komt voort uit de AOIB. 
Om deze twee producten op te leveren wordt eerst het interne betrouwbaarheidssysteem onder de loep genomen waarbij vooral gekeken wordt naar de goede en slechte aspecten van de organisatorische inrichting. De geüpdatete AOIB en het treasury statuut zijn 'deliverables', dat wil zeggen dat zij voortvloeien uit de opdracht zelf. In het treasury statuut legt het management verantwoording af over het kas- en geldmiddelenbeheer en dus ook over hoe FX-risico wordt bestreden. Deze aflegging van de verantwoording over de financiële middelen moet in lijn zijn met de getroffen, organisatorische maatregelen en de manier waarop het management idealistisch de geldstromen bewaakt en monitort. Het management geeft zelf aan dat het opstellen van dit statuut een hoognodig deel is van het onderzoek, aangezien er al een bestaande AO aanwezig is en dat het kasmanagement, hoewel grotendeels geautomatiseerd, nog niet formeel is vastgelegd. Bij de uitwerking van de update van de AO wordt door de organisatorische veranderingen (beschreven in paragraaf \ref{beschr:problemen}) ook rekening gehouden met nieuwe afdelingen, veranderde afdelingen, nieuwe organisatiestructuren, afdelingen die gericht zijn op nieuwe producten en nieuwe markten.

Bij deze ontwerpende opdracht is aan het einde van het afstudeertraject de AOIB bijgewerkt en in brede zin in kaart gebracht. Nadenken over de structuren en maatregelen, zoals dat in een AO-beschrijving gebeurt, is voor veel bedrijven belangrijk om niet alleen te kunnen groeien in de toekomst, maar ook om het bestaan van de onderneming enigszins te kunnen garanderen en om te toetsen of er niet ongeoorloofd middelen uit de onderneming wegvloeien.

Belangrijk om in gedachten te houden bij deze opdracht is dat deze opdracht zowel intern als extern is gericht. Intern wordt verslag gedaan over de administratieve organisatie en deze wordt geüpdatet. Het is dus niet de bedoeling dat derden dit document voor handen krijgen. Het op te stellen treasury statuut is echter wel bedoeld voor derden want het is een verantwoording van het management over hoe er wordt omgegaan met financiële middelen. Stakeholders kunnen met dit document helderheid krijgen op het valutabeheer van de onderneming. Bij de uitwerking van deze twee deelproducten moet de bedoelde doelgroep wel in het oog worden gehouden.

Om deze twee producten goed in kaart te brengen worden interviews en enquêtes gehouden met zowel unitmanagers (UMO's) en assistenten. Het doel hiervan is om de werkelijk aanwezige AO in kaart te brengen. Bij de vraagstelling moet op een zo'n objectieve en neutrale mogelijke manier gekeken worden hoe deze AO per afdeling is ingericht.

\newpage
\section{De hoofdvraag}
Op basis van het voorgaande wordt voor het onderzoek de volgende hoofdvraag geformuleerd:

\bigskip

\noindent
\begin{center}
\textnormal{\large{Wat is de kwaliteit van het interne betrouwbaarheidssysteem bij Seafood Connection en hoe kan dit bijdragen dat er op een navolgbare en verantwoordelijke manier wordt omgegaan met vreemde valuta?}}
\end{center}

\bigskip

Het bredere doel van het onderzoek is om een formele vastlegging van de administratieve organisatie en het treasurybeleid op tafel te krijgen. Hiermee wil de opdrachtgever bereiken dat de vastgelegde AOIB aansluit op de daadwerkelijke situatie, dit is als het ware een stok achter de deur zetten. Het treasury statuut wordt opgesteld omdat de geld-goederenstroom een cruciaal deel van de bedrijfsvoering is die op het moment niet uitgebreid en doordacht is vastgelegd.


\section{De deelvragen}
De hierbij horende deelvragen die ieder zullen helpen bij het beantwoorden van de hoofdvraag, zijn:

\begin{enumerate}
    \item Wat zijn de sterke en zwakke punten van de controle-omgeving bij Seafood Connection?
    \item Welke betrouwbaarheidsrisico's zijn te onderkennen bij Seafood Connection?
    \item Welke preventieve en repressieve maatregelen worden getroffen om de interne controle in stand te houden?
    \item Welke maatregelen zijn getroffen om er voor te zorgen dat er voldoende informatie en communicatie is binnen de organisatie?
    \item Hoe wordt er voor gezorgd dat het interne betrouwbaarheidssysteem regelmatig geëvalueerd en gemonitord wordt?
\end{enumerate}